<!DOCTYPE html>
<html lang="hr">
  <head>
    <title>Harry Potter i Kamen mudraca</title>
    <link rel="stylesheet" href="./index.css" />
  </head>
  <body style="padding: 40px; width: 600px; margin: auto; text-align: center">
    <h1>Luka Zivkovic</h1>
    <img
      src="assets/HP1.jpg"
      title="Harry Potter"
      lang="en"
      alt="Harry Potter"
    />
    <p style="text-align: justify">
      Harry Potter je serijal od sedam romana koje je napisala britanska
      književnica J. K. Rowling. Knjige opisuju avanture mladog čarobnjaka
      Harryja Pottera i njegovih najboljih prijatelja Rona Weasleyja i Hermione
      Granger, učenika Škole vještičarenja i čarobnjaštva Hogwarts. Okosnica
      radnje romana je Harryjev sukob sa zlim čarobnjakom Lordom Voldemortom,
      čiji je cilj osvojiti čarobnjački svijet, pokoriti bezjake (ne-magične
      ljude) te uništiti sve one koji mu stoje na putu. Od izlaska prvog romana,
      Harry Potter i Kamen mudraca, 30. lipnja 1997. godine, knjige su stekle
      veliku popularnost, pohvalne kritike i komercijalni uspjeh.[1] Serijal je
      doživio i kritike zbog sve naglašenijih mračnih tonova u priči. Prema
      stanju iz studenog 2020. prodano je više od 500 milijuna primjeraka
      romana, što je više za 150 milijuna od sljedećeg najuspješnijeg serijala
      po redu.[2] Romani Harry Potter prevedeni su na više od 80 jezika.[3]
      Usto, sa svakom od četiri posljednje knjige u serijalu srušen je rekord
      najbrže prodavane knjige u povijesti. Osim sedam romana, autor je objavio
      tri pseudobiblije kao dodatak sagi: Čudesne zvijeri i gdje ih naći,
      Metloboj kroz stoljeća i Bajke Barda Beedlea. Tome se nadovezuje scenarij
      predstave iz 2016. godine, Harry Potter i ukleto dijete. 2012. godine
      pokrenut je i web portal Pottermore, posvećen širenju novih uvida u
      čarobnjački svijet. Knjige na engleskom u Ujedinjenom se Kraljevstvu
      objavljuju u nakladi Bloomsbury Publishinga, u SAD-u u nakladi Scholastic
      Pressa, u Australiji u izdanju Allen & Unwina, a u Kanadi u izdanju
      Raincoast Booksa. U Hrvatskoj knjige je izdavao Algoritam u prijevodu
      Zlatka Crnkovića (1. – 3. knjiga) i Dubravke Petrović (4. – 7. knjiga). Do
      2010. godine, šest je knjiga doživjelo i svoja filmska izdanja koja je
      producirao Warner Bros.; to je najprofitabilniji filmski serijal svih
      vremena. Sedma je knjiga podijeljena na dva filma: Harry Potter i Darovi
      smrti 1. dio koji je premijerno prikazan 19. studenog 2010. i Harry Potter
      i Darovi smrti 2. dio koji je premijerno prikazan 15. srpnja 2011.[4]
      Serijal je popraćen i velikom količinom proizvoda za obožavatelje što
      brand Harry Potter čini vrijednim više od 15 milijardi dolara.[5]
    </p>
  </body>
</html>
